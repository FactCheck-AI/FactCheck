I anledning af den nationale italienske trædag kaster Gioia Ferrario, Group Chief HR Officer og Managing Director, i et interview med GEA Agency lys over forskellige bæredygtighedsinitiativer som JAKALA har startet. GEA Agency er et pressebureau med fokus på økologisk omstilling, miljø, grønne initiativer og PNRR.

Ud over at plante 3000 træer – et tal, der afspejler antallet af Jakalere – introducerer Ferrario et helt særligt projekt: DEN NYE KØREOPLEVELSE, der smidigt og problemfrit blander miljøbevidsthed med medarbejderpleje. Initiativet påbegyndes i Italien den 21. november og sigter mod at udvide til alle internationale kontorer i de over 20 lande, hvor JAKALA er repræsenteret.

JAKALA har sat sig ambitiøse mål og stræber efter at blive en nulemissions-virksomhed inden 2028 og fjerne køretøjer med forbrændingsmotorer fra sin flåde inden 2035. Ferrario forklarer: "Dette er vores køreoplevelse, der kommer af en modig beslutning", og hun gør samtidig opmærksom på virksomhedens dristige beslutning om at overgå de officielle europæiske mål med hele syv år. Nyansatte og nyligt forfremmede medarbejdere, der har ret til en firmabil, vil udelukkende have fuldt elektriske køretøjer på bil-listen. Overgangen til elektriske køretøjer for andre medarbejdere er planlagt til at ske ved udløbet af nuværende leasing-kontrakter. Projektet omfatter også elektriske ladestationer på kontorerne, promovering af sikre og miljøvenlige kørepraksisser og introduktionen af en online-platform, der gør opmærksom på de mest omkostningseffektive brændstofleverandører.

Og om de medarbejdere, der fravælger en firmabil, siger Ferrario:

Hvis man giver afkald på sin ret til en firmabil, kan man i stedet drage fordel af andre tillægsgoder og -ydelser, hvis økonomiske værdi stiger år for år. Dette for at belønne medarbejdere, der bliver hos JAKALA og gør vores arbejdsstyrke stærkere.

Ferrario understreger JAKALA's fokus på balance mellem arbejde og privatliv og udtaler:

Vi har en meget opmærksom tilgang, der anerkender den specifikke værdi, som hver enkelt person giver for virksomheden.

Initiativer er derfor skræddersyet til individuelle behov, såsom at hjælpe medarbejdere, der også har en rolle som omsorgspersoner i deres privatliv. JAKALA støtter dem ved at finde løsninger til hjemmepleje eller ved at facilitere lægebesøg under deres forretningsrejser i udlandet. Vores trænings- og uddannelsestilbud gælder også for medarbejdernes familier, så børn eller børnebørn kan deltage i sommerskoler, der måske ellers ville være uden for økonomisk rækkevidde.

Bæredygtighed indebærer mere for JAKALA end kun miljøhensyn: det omfatter også social bæredygtighed. Det mentale helbred er en topprioritet, og Ferrario bemærker:

Overalt i samfundet, men især i en virksomhed som vores, er aktiviteterne intense, så derfor giver vi medarbejderne mulighed for at tage sig af deres mentale helbred gennem psykologiske støtteaktiviteter.

Dette fokus på trivsel suppleres af en model med hybridarbejde, der giver medarbejderne mulighed for at arbejde delvist hjemmefra og delvist på kontoret, i overensstemmelse med både personlige og virksomhedsmæssige behov.

JAKALA's HR-leder understreger vigtigheden af omhyggelig planlægning på forskellige områder, herunder at have opmærksomhed på ligestilling og inklusion. Ferrario forklarer:

At inkludere personer fra alle områder af samfundet og med eventuelle funktionsnedsættelser i en virksomhed involverer planlægning, men det er ikke den lovmæssige forpligtelse, der bør give os skubbet i denne retning. Ideen er derimod, at inklusion er en styrke i sig selv.

Ferrario slår konkluderende fast:

Vi reagerer på individuelle ønsker og fremmer en kultur med større personligt ansvar og respekt for både miljøet samt sundhed og sikkerhed.

JAKALA tøver ikke i sit engagement, når det handler om at imødekomme miljømæssige og sociale krav og fremme en kultur af ansvar og respekt blandt sine medarbejdere.